headวัดเขาทุเรียน 
1.แหล่งที่ตั้ง 
ตำบลเขาพระ อำเภอเมืองนครนายก จังหวัดนครนายกห่างจากตัวจังหวัด 5 กิโลเมตร 
เจ้าอาวาสองค์ปัจจุบันพระครูสิทธิคีรีรักษ์
สังกัดคณะสงฆ์มหานิกาย ตั้งเมื่อ พ.ศ.2393 ได้รับพระราชทานวิสุงคามสีมา เมื่อวันที่ 6 พฤศจิกายน พ.ศ.2539 
2.ประวัติ
วัดเขาทุเรียน สร้างขึ้นโดยชาวมอญ บูรณปฏิสังขรณ์โดยกลุ่มชนชาวลาวเวียงจันทน์ ที่อพยพเข้ามาในช่วงต้นกรุงรัตนโกสินทร์ จดทะเบียนสร้างวัดเมื่อปี ๒๓๓๐ ถึงปัจจุบันนี้ พ.ศ.๒๕๕๗ เป็นเวลา ๒๒๗ ปี ชื่อเดิมว่า "วัดหัวเขา" เนื่องเพราะวัดอยู่ตรงกับส่วนหัวของพื้นที่เขา ซึ่งติดต่อกันหลายลูก ได้แก่ เขาทุเรียน เขาฝาละมี เขาแท่น เป็นต้น
ต่อมาชาวบ้านเห็นว่าบริเวณเหนือวัดเขาขึ้นไป มีต้นทุเรียนจำนวนมาก จึงตั้งชื่อเป็น "วัดเขาทุเรียน" ในอดีต "หลวงพ่อปุ้ย" เป็นเจ้าอาวาส ได้ให้ญาติโยมแปรรูปไม้ ทุเรียนป่า มาทำฝากุฏิ และขณะนี้กุฏิซึ่งฝาทำมาจากไม้ทุเรียนป่าหลังนั้น ยังใช้เป็นกุฏิให้พระภิกษุสามเณร จำพรรษา มาจนถึงปัจจุบัน เมื่อทุเรียนป่าจำนวนมากตายลง หลวงพ่อปุ้ยมองการณ์ไกล เห็นว่าต่อไปภายหน้าไม้มีค่าอาจหายาก ท่านจึงปลูกไม้สักขึ้นทดแทนจนเต็มไหล่เขาหลวงพ่อปุ้ย ที่ซึ่งเป็นเกจิอาจารย์ที่มีผู้เคารพและนับถือเป็นจำนวนมาก จนมีญาติโยมให้การสนับสนุนในการพัฒนาวัดและให้ความอุปถัมภ์วัดตลอดมา และได้ก่อสร้างศาลาเป็นที่ประดิษฐานรอยพระพุทธบาทจำลองและพระพุทธรูปบูชา ต่อมาในสมัยหลวงพ่อพระครูถาวรวัฒนคุณ เจ้าคณะตำบลเขาพระและเจ้าอาวาสวัดเขาทุเรียน ได้พัฒนาวัดให้เข้าสู่ยุคสมัยใหม่ โดยมีการถางป่าทึบบริเวณวัดออกสู่ถนน มีการก่อสร้างกุฏิเพิ่มเติม ก่อสร้างศาลาประปา ติดตั้งไฟฟ้าโทรศัพท์ และก่อสร้างอาคารเรียนในวัดเขาทุเรียน และได้เห็นว่าโบสถ์หลังเก่าสร้างมาหลายร้อยปีชำรุดเสียหายยากต่อการบูรณปฏิสังขรณ์จึงได้ชักชวนญาติโยมก่อสร้างโบสถ์หลังใหม่เสร็จสมบูรณ์ที่สำคัญปูชนียสถานเก่าแก่ของวัด คือโบสถ์หลังเก่า อายุมากกว่า 200 ปี เป็นที่เคารพของประชาชนทั่วไปซึ่งปัจจุบันได้บูรณะเป็นวิหาร มณฑป ประดิษฐานรอยพระพุทธบาท พระโพธิสัตว์กวนอิม พระแก้วมรกต พระพุทธชินราช และพระสังกัจจายน์ ซึ่งอยู่บนไหล่เขาเหนือโบสถ์เก่าขึ้นไป 100 เมตร โดยศาลาใหญ่สร้างไว้บนยอดเขาทุเรียน สำหรับไหว้พระและชมวิว และศาลาดังกล่าวจะสามารถมองเห็นได้ระยะไกล
ในปี 2539 ทางวัดเขาทุเรียนว่างเจ้าอาวาสลง ชาวบ้านจึงได้นิมนต์ พระใบฎีกาประเชิญ จากวัดโพธิ์งามมาเป็นเจ้าอาวาส และเมื่อวันที่ 1 มีนาคม 2539 ทางคณะสงฆ์โดยเจ้าอาวาสคณะอำเภอเมือง วัดหนองโพธิ์ ได้ส่งพระใบฎีกาประเชิญ จากวัดโพธิ์งาม มารักษาการแทนเจ้าอาวาสวัดเขาทุเรียน และได้รับแต่งตั้งจากพระราชวรนายก เจ้าคณะจังหวัดนครนายก วัดอุดมราชธานี ได้ร่วมกับชาวบ้านพัฒนาบูรณะวัดให้เด่นและเป็นสถานท่องเที่ยวแดนธรรมของชาวพุทธที่สง่างามดังที่เห็นในจังหวัดนครนายกจวบจนปัจจุบัน โดยได้บูรณปฏิสังขรณ์เสนาสนะต่างๆ เช่น กุฏิ ปรับปรุง ทาสี เดินสายไฟฟ้าใหม่ทั้งหมด โบสถ์ได้ก่อสร้างต่อจากเจ้าอาวาสองค์ก่อนจนเสร็จ เด่นงาม สง่า ใช้ในกิจการคณะสงฆ์ ศาลาการเปรียญ ปรับปรุง ทาสี เปลี่ยนไฟฟ้าไหม่ทั้งหมด ศาลาธรรมสังเวช-เมรุ ล้วนใช้ประโยชน์ได้ครบวงจร หอ กลอง-หอระฆัง สำหรับตีบอกเวลา และเหตุการณ์ต่างๆ ได้บูรณปฏิสังขรณ์ องค์มณฑป อันศักดิ์สิทธิ์ของ วัดใหม่ทั้งหมด ปรับปรุงบริเวณลานวัดใหม่ทั้งหมด
