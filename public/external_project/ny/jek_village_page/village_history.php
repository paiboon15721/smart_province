บ้านเจ๊ก เป็นหมู่บ้านหนึ่งของตำบลอาษา อำเภอบ้านนา จังหวัดนครนายก ซึ่งสมัยก่อนมีชาวจีนเดินทางมาค้าขาย โดยใช้เรือโยกและเรือถ่อร่องมาตามคลองบ้านนาและได้มาหยุดพักตามวังหรือคุ้งเจ๊กเหล้า ปัจจุบันชาวบ้านยังเรียกชื่อนี้อยู่ ชาวจีนมักไว้ผมเปียยาวๆ ค้าขายและอยู่อาศัยปะปนกับชาวบ้าน บางคนได้แต่งงานกับชาวบ้านคนไทยในหมู่บ้านนี้จนเป็นครอบครัว จะเห็นได้จากบ้านเรือนในสมัยนั้น จึงเป็นที่มาของหมู่บ้าน “เจ๊ก”